  
 
DZIENNIK USTAW 
RZECZYPOSPOLITEJ POLSKIEJ 
Warszawa, dnia 25 października 2024 r. 
Poz. 1578 
 
OBWIESZCZENIE 
MINISTRA SPRAWIEDLIWOŚCI 
z dnia 17 października 2024 r. 
w sprawie ogłoszenia jednolitego tekstu rozporządzenia Ministra Sprawiedliwości w sprawie sposobu realizacji 
czynności prokuratora w ramach kontroli nad czynnościami operacyjno-rozpoznawczymi 
1. Na podstawie art. 16 ust. 3 ustawy z dnia 20 lipca 2000 r. o ogłaszaniu aktów normatywnych i niektórych innych 
aktów prawnych (Dz. U. z 2019 r. poz. 1461) ogłasza się w załączniku do niniejszego obwieszczenia jednolity tekst rozpo-
rządzenia Ministra Sprawiedliwości z dnia 13 lutego 2017 r. w sprawie sposobu realizacji czynności prokuratora w ramach 
kontroli nad czynnościami operacyjno-rozpoznawczymi (Dz. U. z 2018 r. poz. 626), z uwzględnieniem zmian wprowadzo-
nych: 
1) 
rozporządzeniem Ministra Sprawiedliwości z dnia 1 grudnia 2022 r. zmieniającym rozporządzenie w sprawie sposobu 
realizacji czynności prokuratora w ramach kontroli nad czynnościami operacyjno-rozpoznawczymi (Dz. U. poz. 2526); 
2) 
rozporządzeniem Ministra Sprawiedliwości z dnia 5 lutego 2024 r. zmieniającym rozporządzenie w sprawie sposobu 
realizacji czynności prokuratora w ramach kontroli nad czynnościami operacyjno-rozpoznawczymi (Dz. U. poz. 178). 
2. Podany w załączniku do niniejszego obwieszczenia tekst jednolity rozporządzenia nie obejmuje: 
1) 
§ 2 rozporządzenia Ministra Sprawiedliwości z dnia 1 grudnia 2022 r. zmieniającego rozporządzenie w sprawie spo-
sobu realizacji czynności prokuratora w ramach kontroli nad czynnościami operacyjno-rozpoznawczymi (Dz. U. 
poz. 2526), który stanowi: 
„§ 2. Rozporządzenie wchodzi w życie z dniem 14 grudnia 2022 r.”; 
2) 
§ 2 rozporządzenia Ministra Sprawiedliwości z dnia 5 lutego 2024 r. zmieniającego rozporządzenie w sprawie sposobu 
realizacji czynności prokuratora w ramach kontroli nad czynnościami operacyjno-rozpoznawczymi (Dz. U. poz. 178), 
który stanowi: 
„§ 2. Rozporządzenie wchodzi w życie z dniem następującym po dniu ogłoszenia.”. 
Minister Sprawiedliwości: A. Bodnar  
  
Dziennik Ustaw 
– 2 – 
Poz. 1578 
 
 
Załącznik do obwieszczenia Ministra Sprawiedliwości 
z dnia 17 października 2024 r. (Dz. U. poz. 1578) 
ROZPORZĄDZENIE 
MINISTRA SPRAWIEDLIWOŚCI 
z dnia 13 lutego 2017 r. 
w sprawie sposobu realizacji czynności prokuratora w ramach kontroli nad czynnościami  
operacyjno-rozpoznawczymi 
Na podstawie art. 36 § 4 ustawy z dnia 28 stycznia 2016 r. – Prawo o prokuraturze (Dz. U. z 2024 r. poz. 390) zarządza 
się, co następuje: 
§ 1. Rozporządzenie określa sposób realizacji czynności prokuratora w ramach kontroli nad czynnościami operacyjno-
-rozpoznawczymi, o których mowa w przepisach: 
1) 
art. 19, art. 19a oraz art. 19b ustawy z dnia 6 kwietnia 1990 r. o Policji (Dz. U. z 2024 r. poz. 145, z późn. zm.1)); 
1a) art. 11n i 11o ustawy z dnia 21 czerwca 1996 r. o szczególnych formach sprawowania nadzoru przez ministra właści-
wego do spraw wewnętrznych (Dz. U. z 2024 r. poz. 309 i 1222); 
2) 
art. 9e, art. 9f oraz art. 9g ustawy z dnia 12 października 1990 r. o Straży Granicznej (Dz. U. z 2024 r. poz. 915, 1089, 
1222, 1248, 1473 i 1562); 
3) 
art. 118, art. 119 oraz art. 120 ustawy z dnia 16 listopada 2016 r. o Krajowej Administracji Skarbowej (Dz. U. z 2023 r. 
poz. 615, z późn. zm.2)); 
4) 
art. 31, art. 32 oraz art. 33 ustawy z dnia 24 sierpnia 2001 r. o Żandarmerii Wojskowej i wojskowych organach porząd-
kowych (Dz. U. z 2023 r. poz. 1266 i 1860 oraz z 2024 r. poz. 1222 i 1248); 
5) 
art. 27, art. 29 oraz art. 30 ustawy z dnia 24 maja 2002 r. o Agencji Bezpieczeństwa Wewnętrznego oraz Agencji Wy-
wiadu (Dz. U. z 2024 r. poz. 812, 1222 i 1562); 
6) 
art. 17 oraz art. 19 ustawy z dnia 9 czerwca 2006 r. o Centralnym Biurze Antykorupcyjnym (Dz. U. z 2024 r. poz. 184 
i 1222); 
7) 
art. 31, art. 33 oraz art. 34 ustawy z dnia 9 czerwca 2006 r. o Służbie Kontrwywiadu Wojskowego oraz Służbie Wy-
wiadu Wojskowego (Dz. U. z 2024 r. poz. 1405); 
8) 
art. 42–54 ustawy z dnia 8 grudnia 2017 r. o Służbie Ochrony Państwa (Dz. U. z 2024 r. poz. 325 i 1222); 
9)3) art. 23p, art. 23q oraz art. 23r ustawy z dnia 9 kwietnia 2010 r. o Służbie Więziennej (Dz. U. z 2023 r. poz. 1683 i 1860 
oraz z 2024 r. poz. 1222). 
§ 2. Kontrola prokuratora nad czynnościami operacyjno-rozpoznawczymi określonymi w przepisach, o których mowa 
w § 1, jest sprawowana w szczególności przez badanie faktycznych podstaw tych czynności oraz ich legalności, prawidło-
wości i efektywności. 
§ 3. 1. Przed zajęciem stanowiska w przedmiocie wniosku, informacji lub zawiadomienia dokonuje się ich analizy 
i oceny, uwzględniając w szczególności: 
1) 
faktyczną i prawną podstawę stosowania czynności operacyjno-rozpoznawczych, w związku z którymi złożono wnio-
sek, informację lub zawiadomienie, oraz analizę danych wymienionych w ich treści; 
2) 
dopuszczalność stosowania środków technicznych z uwagi na rodzaj, miejsce i sposób ich wykorzystania; 
3) 
zakres i sposób przeprowadzenia czynności; 
4) 
okres, przez jaki czynności operacyjno-rozpoznawcze mają być lub były stosowane; 
5) 
niezbędność planowanych lub wykonywanych czynności oraz bezskuteczność lub nieprzydatność innych środków; 
                                                           
1) Zmiany tekstu jednolitego wymienionej ustawy zostały ogłoszone w Dz. U. z 2024 r. poz. 1006, 1089, 1222, 1248, 1473 i 1562.  
2) Zmiany tekstu jednolitego wymienionej ustawy zostały ogłoszone w Dz. U. z 2023 r. poz. 556, 588, 641, 658, 760, 996, 1059, 1193, 
1195, 1234, 1598, 1723 i 1860 oraz z 2024 r. poz. 850, 863, 879 i 1222. 
3) Dodany przez § 1 rozporządzenia Ministra Sprawiedliwości z dnia 1 grudnia 2022 r. zmieniającego rozporządzenie w sprawie spo-
sobu realizacji czynności prokuratora w ramach kontroli nad czynnościami operacyjno-rozpoznawczymi (Dz. U. poz. 2526), które 
weszło w życie z dniem 14 grudnia 2022 r. 
 
  
Dziennik Ustaw 
– 3 – 
Poz. 1578 
 
 
6) 
sposób dokumentowania czynności pod względem przydatności ich wykorzystania na potrzeby postępowania karnego; 
7) 
terminowość zarządzenia i wykonania zarządzenia o zniszczeniu materiałów niezawierających dowodów pozwalają-
cych na wszczęcie postępowania karnego lub niemających znaczenia dla toczącego się postępowania karnego. 
2. Pierwszy Zastępca Prokuratora Generalnego Prokurator Krajowy4) albo prokurator okręgowy może wyznaczyć spo-
śród prokuratorów podległej mu jednostki prokuratora lub zespół prokuratorów do dokonania analizy i oceny przedłożonych 
przez uprawniony organ wniosku, informacji lub zawiadomienia. 
3. Prokurator lub zespół prokuratorów wyznaczony na podstawie ust. 2 przedstawia ustnie, a w razie potrzeby pisem-
nie, ocenę wniosku, informacji lub zawiadomienia prokuratorowi, który go wyznaczył. 
§ 4. 1. Pierwszy Zastępca Prokuratora Generalnego Prokurator Krajowy4) albo prokurator okręgowy może zwrócić się 
do uprawnionego organu o uzupełnienie, w określonym zakresie i w wyznaczonym przez siebie terminie, przedłożonego 
wniosku, informacji lub zawiadomienia. 
2. Uprawnienie, o którym mowa w ust. 1, przysługuje także prokuratorowi lub zespołowi prokuratorów wyznaczo-
nemu na podstawie § 3 ust. 2. 
§ 5. 1. Stanowisko Pierwszego Zastępcy Prokuratora Generalnego Prokuratora Krajowego4) albo prokuratora okręgo-
wego odnotowane w wymaganej liczbie dokumentów dotyczących wniosku, informacji lub zawiadomienia sporządzonych 
przez uprawniony organ wpisuje się w rejestrach przeznaczonych do dokumentowania wnioskowanych czynności opera-
cyjno-rozpoznawczych pod pozycją, pod którą zarejestrowano wniosek, informację lub zawiadomienie. 
2. W przypadku gdy Pierwszy Zastępca Prokuratora Generalnego Prokurator Krajowy4) albo prokurator okręgowy roz-
poznał wniosek, informację lub zawiadomienie uprawnionego organu bez zasięgania opinii prokuratora lub zespołu proku-
ratorów wyznaczonego na podstawie § 3 ust. 2, pisemne stanowisko w tym przedmiocie umieszczone na wniosku, informa-
cji lub zawiadomieniu jest przekazywane prokuratorowi wyznaczonemu do dalszej kontroli biegu tej sprawy. 
§ 6. 1. Jeżeli wniosek dotyczy osoby, wobec której toczy się postępowanie karne, Pierwszy Zastępca Prokuratora Ge-
neralnego Prokurator Krajowy4) albo prokurator okręgowy przed podjęciem decyzji lub wyrażeniem oceny może zwrócić 
się do prokuratora prowadzącego lub nadzorującego postępowanie o przekazanie mu niezbędnych danych dotyczących tego 
postępowania. 
2. Uprawnienie, o którym mowa w ust. 1, przysługuje także prokuratorowi lub zespołowi prokuratorów wyznaczo-
nemu na podstawie § 3 ust. 2. 
§ 7. Jeżeli wyznaczono prokuratora lub zespół prokuratorów na podstawie § 3 ust. 2, informacje dotyczące przebiegu 
czynności operacyjno-rozpoznawczych oraz informacje o wynikach tych czynności po ich zakończeniu przedkłada się Pierw-
szemu Zastępcy Prokuratora Generalnego Prokuratorowi Krajowemu4) albo prokuratorowi okręgowemu za pośrednictwem wy-
znaczonego prokuratora lub zespołu prokuratorów, po dokonaniu przez nich analizy i oceny przedłożonych informacji. 
§ 8. 1. W uzasadnionych przypadkach, sprawując kontrolę, o której mowa w art. 57 § 2 ustawy z dnia 28 stycznia 
2016 r. – Prawo o prokuraturze, Prokurator Generalny, Prokurator Krajowy, zastępca Prokuratora Generalnego sprawujący 
nadzór nad departamentem Prokuratury Krajowej właściwym do spraw postępowania przygotowawczego lub upoważniony 
przez nich prokurator5) może określić termin przedstawienia do wglądu materiałów zgromadzonych w toku czynności ope-
racyjno-rozpoznawczych. 
2. W szczególnie uzasadnionych przypadkach Prokurator Generalny, Prokurator Krajowy, zastępca Prokuratora General-
nego sprawujący nadzór nad departamentem Prokuratury Krajowej właściwym do spraw postępowania przygotowawczego lub 
upoważniony przez nich prokurator5) może zwrócić się do uprawnionego organu, aby materiały uzyskane w toku czynności 
operacyjno-rozpoznawczych były mu przedstawione w postaci zapisów treści utrwalonych w wyniku tych czynności. 
3. Za zgodą ministra-członka Rady Ministrów właściwego do spraw koordynowania działalności służb specjalnych, 
a w przypadku czynności operacyjno-rozpoznawczych prowadzonych przez Policję – za zgodą ministra właściwego do 
spraw wewnętrznych, mogą zostać sporządzone kopie zapisów treści utrwalonych w wyniku tych czynności i udostępnione 
Prokuratorowi Generalnemu, Prokuratorowi Krajowemu, zastępcy Prokuratora Generalnego sprawującemu nadzór nad de-
partamentem Prokuratury Krajowej właściwym do spraw postępowania przygotowawczego lub upoważnionemu przez nich 
prokuratorowi6). 
                                                           
4) Ze zmianą wprowadzoną przez § 1 pkt 1 rozporządzenia Ministra Sprawiedliwości z dnia 5 lutego 2024 r. zmieniającego rozporzą-
dzenie w sprawie sposobu realizacji czynności prokuratora w ramach kontroli nad czynnościami operacyjno-rozpoznawczymi (Dz. U. 
poz. 178), które weszło w życie z dniem 14 lutego 2024 r. 
5) Ze zmianą wprowadzoną przez § 1 pkt 2 lit. a rozporządzenia, o którym mowa w odnośniku 4. 
6) Ze zmianą wprowadzoną przez § 1 pkt 2 lit. b rozporządzenia, o którym mowa w odnośniku 4. 
 
  
Dziennik Ustaw 
– 4 – 
Poz. 1578 
 
 
4. Materiały zawierające wizerunki osób wykonujących czynności operacyjno-rozpoznawcze są przekazywane w for-
mie uniemożliwiającej ustalenie tożsamości tych osób. 
5. Prokurator Generalny, Prokurator Krajowy lub zastępca Prokuratora Generalnego sprawujący nadzór nad departa-
mentem Prokuratury Krajowej właściwym do spraw postępowania przygotowawczego7) zwraca uprawnionemu organowi 
zapisy treści, o których mowa w ust. 2, albo kopie zapisów, o których mowa w ust. 3, niezwłocznie po ich wykorzystaniu. 
6. Prokurator Generalny, Prokurator Krajowy lub zastępca Prokuratora Generalnego sprawujący nadzór nad departa-
mentem Prokuratury Krajowej właściwym do spraw postępowania przygotowawczego8), upoważniając prokuratora na pod-
stawie art. 57 § 2 ustawy z dnia 28 stycznia 2016 r. – Prawo o prokuraturze do sprawowania kontroli nad czynnościami ope-
racyjno-rozpoznawczymi, określa zakres tego upoważnienia, w szczególności przez wskazanie sprawy prowadzonej przez 
uprawniony organ i okresu, w jakim kontrola ta ma być sprawowana. 
§ 9. 1. Prokurator okręgowy albo prokurator lub zespół prokuratorów wyznaczony przez niego na podstawie 
§ 3 ust. 2 dokonuje okresowej kontroli pozostających w toku czynności operacyjno-rozpoznawczych, w odniesieniu do któ-
rych wyraził zgodę lub nie zarządził ich zaniechania. 
2. W ramach kontroli wzywa się uprawniony organ do udzielenia informacji dotyczących toku czynności i zakreśla 
termin udzielenia odpowiedzi. 
§ 10. 1. W toku czynności, o których mowa w § 7, § 8 ust. 1 oraz § 9 ust. 1, badaniu podlega w szczególności: 
1) 
zgodność czasu trwania czynności z terminami określonymi w postanowieniu sądu lub decyzji prokuratora; 
2) 
zgodność czynności z warunkami określonymi w postanowieniu sądu lub decyzji prokuratora; 
3) 
terminowość zawiadamiania o zarządzeniu i wykonaniu zarządzenia o zniszczeniu materiałów niezawierających do-
wodów pozwalających na wszczęcie postępowania karnego lub niemających znaczenia dla toczącego się postępowania 
karnego. 
2. W razie stwierdzenia uchybień lub nieprawidłowości w działaniach uprawnionego organu odpowiednio Prokurator 
Generalny, Pierwszy Zastępca Prokuratora Generalnego Prokurator Krajowy, zastępca Prokuratora Generalnego sprawujący 
nadzór nad departamentem Prokuratury Krajowej właściwym do spraw postępowania przygotowawczego lub upoważniony 
przez nich prokurator9) albo prokurator okręgowy podejmuje niezwłocznie stosowne czynności zmierzające do ich usunięcia 
oraz zapobieżenia ich powstawaniu w przyszłości, a w szczególności zwraca się do uprawnionego organu o wyjaśnienie 
przyczyn powstania stwierdzonych uchybień lub nieprawidłowości i zakreśla termin udzielenia odpowiedzi. 
3. W przypadku braku odpowiedzi w zakreślonym terminie lub uznania, że przyczyny stwierdzonych uchybień lub 
nieprawidłowości nie zostały wyjaśnione, Prokurator Generalny, Pierwszy Zastępca Prokuratora Generalnego Prokurator 
Krajowy, zastępca Prokuratora Generalnego sprawujący nadzór nad departamentem Prokuratury Krajowej właściwym do 
spraw postępowania przygotowawczego10) albo prokurator okręgowy zawiadamia o tym organ nadrzędny nad uprawnionym 
organem. 
§ 11. 1. Na pisemne polecenie Prokuratora Generalnego lub Pierwszego Zastępcy Prokuratora Generalnego Prokura-
tora Krajowego11) upoważniony przez niego prokurator lub zespół prokuratorów dokonuje oceny sposobu realizowania przez 
prokuratorów ich kompetencji w zakresie kontroli nad czynnościami operacyjno-rozpoznawczymi. 
2. W poleceniu, o którym mowa w ust. 1, określa się zakres, termin dokonania oceny oraz prokuratora upoważnionego 
do jej dokonania. 
3. Prokurator upoważniony do dokonania oceny zapoznaje z jej wynikami prokuratora, którego czynności dotyczy 
ocena, umożliwiając mu ustosunkowanie się do dokonanych ustaleń. 
4. W przypadku stwierdzenia w toku oceny uchybień lub nieprawidłowości prokurator upoważniony do jej dokonania 
przedstawia stwierdzone uchybienia lub nieprawidłowości prokuratorowi, którego czynności dotyczy ocena, udzielając sto-
sownych zaleceń. 
5. Z dokonanych w toku oceny ustaleń sporządza się sprawozdanie, które przedstawia się odpowiednio Prokuratorowi 
Generalnemu lub Pierwszemu Zastępcy Prokuratora Generalnego Prokuratorowi Krajowemu11) w zakreślonym przez niego 
terminie. 
                                                           
7) Ze zmianą wprowadzoną przez § 1 pkt 2 lit. c rozporządzenia, o którym mowa w odnośniku 4. 
8) Ze zmianą wprowadzoną przez § 1 pkt 2 lit. d rozporządzenia, o którym mowa w odnośniku 4. 
9) Ze zmianą wprowadzoną przez § 1 pkt 3 lit. a rozporządzenia, o którym mowa w odnośniku 4. 
10) Ze zmianą wprowadzoną przez § 1 pkt 3 lit. b rozporządzenia, o którym mowa w odnośniku 4. 
11) Ze zmianą wprowadzoną przez § 1 pkt 4 rozporządzenia, o którym mowa w odnośniku 4. 
  
Dziennik Ustaw 
– 5 – 
Poz. 1578 
 
 
6. Sprawozdanie zawiera: 
1) 
oznaczenie czasu dokonania oceny; 
2) 
czasowy i tematyczny zakres oceny; 
3) 
zwięzły opis dokonanych ustaleń; 
4) 
wyniki dokonanej oceny, w tym stwierdzone uchybienia lub nieprawidłowości; 
5) 
odniesienie do realizacji zaleceń związanych z poprzednią oceną; 
6) 
udzielone zalecenia; 
7) 
datę sporządzenia sprawozdania; 
8) 
podpis prokuratora upoważnionego do dokonania oceny. 
7. W razie niestwierdzenia uchybień i nieprawidłowości sprawozdanie można ograniczyć do notatki służbowej. 
8. Sprawozdanie z oceny lub jego część, w zakresie stwierdzonych uchybień lub nieprawidłowości, przesyła się pro-
kuratorowi, którego czynności dotyczyła ocena w terminie 30 dni od zakończenia oceny. 
9. W razie potrzeby, zwłaszcza w przypadku stwierdzenia naruszenia obowiązujących przepisów, Prokurator Gene-
ralny lub Pierwszy Zastępca Prokuratora Generalnego Prokurator Krajowy11) zwraca się do prokuratora, którego czynności 
dotyczy ocena, o złożenie wyjaśnień w zakreślonym terminie. 
§ 12. 1. Prokurator Generalny, Pierwszy Zastępca Prokuratora Generalnego Prokurator Krajowy, zastępca Prokuratora 
Generalnego sprawujący nadzór nad departamentem Prokuratury Krajowej właściwym do spraw postępowania przygoto-
wawczego12) oraz prokurator okręgowy mogą przekazywać organowi uprawnionemu do wykonywania czynności określo-
nych w przepisach, o których mowa w § 1, uwagi wynikające z realizowanej kontroli, które mogą mieć znaczenie dla za-
pewnienia zgodności z prawem inicjowania i przeprowadzania czynności operacyjno-rozpoznawczych, sprawności postę-
powania w ich przedmiocie oraz prawidłowości wykonywania zarządzeń o zniszczeniu materiałów zbędnych dla postępo-
wań karnych. 
2. Prokurator okręgowy zawiadamia Prokuratora Generalnego o uwagach przekazanych na podstawie ust. 1. 
3. Do przekazanych na podstawie ust. 1 uwag uprawniony organ ustosunkowuje się w terminie 30 dni od dnia ich 
otrzymania, informując o sposobie ich wykorzystania odpowiednio Prokuratora Generalnego, Pierwszego Zastępcę Proku-
ratora Generalnego Prokuratora Krajowego, zastępcę Prokuratora Generalnego sprawującego nadzór nad departamentem 
Prokuratury Krajowej właściwym do spraw postępowania przygotowawczego12) albo prokuratora okręgowego. 
§ 13. Do sposobu realizacji kompetencji zastępcy prokuratora okręgowego do spraw wojskowych w zakresie kontroli 
nad czynnościami operacyjno-rozpoznawczymi stosuje się odpowiednio § 2–7, § 9, § 10 oraz § 12. 
§ 14. Rozporządzenie wchodzi w życie z dniem 28 lutego 2017 r.13) 
                                                           
12) Ze zmianą wprowadzoną przez § 1 pkt 5 rozporządzenia, o którym mowa w odnośniku 4. 
13) Niniejsze rozporządzenie było poprzedzone rozporządzeniem Ministra Sprawiedliwości z dnia 9 czerwca 2011 r. w sprawie sposobu 
realizacji kompetencji prokuratora w zakresie nadzoru nad czynnościami operacyjno-rozpoznawczymi (Dz. U. poz. 692), które utra-
ciło moc na podstawie art. 73 pkt 1 ustawy z dnia 28 stycznia 2016 r. – Przepisy wprowadzające ustawę – Prawo o prokuraturze 
(Dz. U. poz. 178 i 2103) z dniem wejścia w życie niniejszego rozporządzenia. 
